 

lle Medea centone Vergiliano.
(Anthol. Burm. 1, 178.)

Centonibus tractandis quicunque se profitetur operam dedisse, eum paene oportet
excusare opus susceptum: tam enim, insulsum et ineptum hoc carminum genus esse videtur,
ut indignum putandum sit, in quo quis studium collocet. Neque haec, de qua scripturus sum,
Medea maioris cuiusdam, qua ceteros eiusmodi centones superet, elegantiae habet commen·
’ dationem. Alia autem res ut illam tractare animum inducerem me commovit. Hoc enim
carmen quoniam et centonum qui nobis innotuerunt antiquissimum et in numero habendum
est testimoniorum de Vergili verbis antiquissimorum, omnibus codicibus vetustius: ideo ope-
rae pretium esse mihi videbatur, id quod adhuc neglectum 'erat, perquirere, num ex hoc cen-
tone aliquid elici posset si non ad emendandum textum, qui dicitur, Vergilianum, tamen ad
eius historiam accuratius cognoscendam.

Quod autem hunc centonem codicibus antiquissimis vetustiorem esse dixi (h. e. cen—
tonem compositum esse priusquam codices nostri Vergiliani scripti essent), quamquam in codice
Salmasiano ⁴⁶) ne nomen quidem auctoris extat, tamen id homines docti coniectura assecuti
sunt. Quum enim Tertullianus de praescr. haeret. c. 39 haec tradat: „vides hodie ex Vir·
gilio fabulam in totum aliam componi, materia secundum versus, versibus secundum materiam
concinnatis. Denique Hosidius Geta me) Medeam tragoediam ex Virgilio plenissime exsuxit“:
homines docti hanc> Medeam, quae in codice Salmasiano invenitur, illam Medeam quam Ter—
( tullianus sibi notam fuisse dicit, revera esse statuerunt. Et recte mea quidem sententia.
Nam eandem rem tam ineptam plus semel susceptam esse vix est credibile. Plura autem
aut de carminis auctore aut de tempore, quo cento scriptus sit, supersedere possumus quae-
. rere. cf. Burmann. ad Anthol. Ι, p. 149 sq. Meyer, Anthol. I, p. XXVI, et annotatt. p. 98.

²) In eo enim libro (Bibl. Paris. cod. lat. 110. 10318) f. 26-43 hic cento legitur.
**) sic apud Tertullianum scribendum esse videtur.

 

