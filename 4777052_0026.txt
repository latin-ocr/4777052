 

Ο

Aeneidis versus lv, 486. 548 sq„ 11, 146 sq„ XII, 801 sq., rectene a Ribbeckio transpositi sint, ζ’
quaeritur. ' ’ ’ ’

Quaerentibus, qui antiquissimis temporibus textus qui dicitur Vergiliani fuerit status,

 

minime omittenda ea sunt quae nuper Ο. Ribbeckius in „emendationibus Vergilianis“‚ quem Δ

libellum academiae Ienensi gratulabundus scripsit, coniectura assecutus esse sibi videtur.
In hoc enim libro quum de versibus ageret, qui non suo loco positi esse viderentur in codi-
cibus, nonnullos eorum quos transponendos esse censuit locorum ita comparatos esse demon-
strare conatus est, ut inde de natura archetypi coniecturam facere liceret, ex quo nostri
codices antiquissimi eidemque optimi (PRM F et γ) derivati essent. Quum enim versus quos
non suo loco collocatos esse putat, ab eo loco, ubi collocandi illi videntur, ‘ita distent, ut
numerus versuum qui intercedunt octadibus binis aut quaternis etc. efficiatur: ille codicum
PFRMy statuit archetypon unum aliquod antiquissimum fuisse, in quo ,loci complures (Aen.
IV, 486, 548 sq. 670. IX, 146 sq. XII, 801 sq.) a suo loco in falsum transpositi essent,
huius autem vicissim exemplum octonos singulis paginis versus habuisse, in quibus illi aut
in margine notati aut ima summavc pagina scripti fuerint.“ Atque se versibus illis suum
reddidisse locum tantopere persuasum habet, ut in editione sua eos ita collocare non dubi-
tarit, ut collocandos sibi videri in „emend Verg.“ exposuerat. Qua in re virum doctissimum
summa usum esse sagacitate quamquam nemo negabit: tamen quum mihi admodum dubium
videatur, rectene ita statuatur, liceat mihi quaestionem illam paucis retractare, quod bona venia
me facturum spero viri summi, cuius quauta in Vergilium sint merita, meum nou est
exponere.

Ac primum quidem Ribbeckii sententiae favet, quod etiamnunc in nonnullis codicibus
versus male transpositi leguntur, octonis versibus a loco quo ponendi eraut distantes. Ut
locum Ecl. X, ubi vs. 38 in P post 67 repetitur, missum faciam, in M bis versus transpositi
sunt: Aen. I, 701—-708 post 709—716 leguntur3 et post IX, 732 versus 725, 726 ima pagina
adiecti sunt. Atque in schedis Vaticanis IV, 470 omissus po'st 477 in margine appositus

 

